---
layout: status
title:  "Welcome to Jekyll!"
date:   2013-08-28 00:06:01
categories: personal
header: header-2013-08-28-welcome-to-jekyll.png
thumbnail: thumbnail-2013-08-28-welcome-to-jekyll.png
emphasized: false
location: Budapest
tags:
 - (mt)
 - jekyll
comments: false
---

Az utóbbi időben csendesen működő blogom története ismét újabb fordulóponthoz érkezett: Frissítettem a megjelenést és
Wordpressről Jekyllre cseréltem motort.

<!--more-->

A megjelenés amennyire forradalminak tűnt az elején, éppen annyira nem volt tökéletes, hemzsegett a kényszermegoldásoktól,
és a hibáktól. Az újabb megjelenésnél követtem a réginél elkezdett _flat_ iskola szerinti kialakítást és miközben igyekeztem
fenntartani a kontrasztot, egyben barátságosabb színekre is váltottam. Az aloldalak a kezdőoldaltól különböző megjelenést
kaptak -- és bár itt még futnom kell pár kör tesztet azért -- az oldal elemeit igyekeztem reszponzív módon összeállítani.

A megjelenés készítése során igyekeztem minél egyszerűbben megoldani a dolgokat, a HTML5 és a CSS3 eszköztárával. A fejlécben
az átfordul csempék például natív CSS3 megoldások.

A Jekyllről a [hivatalos oldalon][jekyll-official] találsz bővebb információt, dióhéjban: A Jekyll egy igen egyszerű valami:
Megfelelő struktúrába rendezett és megfelelő szerkezetű oldalakból épít fel egy működés közben statikus oldalt. Nincs
tehát webes, vagy bármilyen szerkesztői rendszer, nincsenek idétlen frissítések, _on the fly_ szerkesztett sablonok,
nincsenek bugyuta _query_-k, csak pusztán a sablonok, és tartalmak. Úgy mondják, "blogolj, mint egy hekker" és nagyjából
tényleg valahol itt van a megoldás: összepakolhatod a megjelenítést natúr HTML + CSS kombinációval, a tartalmat pedig megírod
bármiben, esetemben a legegszerűbb módon, valamelyik fejlesztői eszközben.
Én egyelőre generálás után feltöltöm FTP-vel, de ha a github pages-t használod, egy egyszerű kommit is elég.

[jekyll-official]:  http://jekyllrb.com
[jekyll-obama]:     http://kylerush.net/blog/meet-the-obama-campaigns-250-million-fundraising-platform/
[markdown]:         http://daringfireball.net/projects/markdown/basics
