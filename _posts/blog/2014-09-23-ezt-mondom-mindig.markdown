---
layout: post
emphasized: true

author: laze
title:  "Ezt mondom mindig..."
excerpt: "Neh&eacute;z dolog mag&aacute;nyos farkask&eacute;nt, utols&oacute mohik&aacute;nk&eacute;nt folyamatosan ugyanazt mondani hatalmas ellensz&eacute;lben, &uacute;gy, hogy az emberek nem &eacutertik amit mondasz."

date:   2014-09-23 00:02:00

categories: personal

location: Budapest
tags:
  - nokia
  - n9
  - ui/ux
comments: false
---
> The NOKIA N9 was a revelation, but MeeGo was never given a second chance 

A Verge egy friss cikke - [Nokia saw the future, but couldn't build it][article] - mutat rá arra a jelenségre, amely az
új iPhone érkezésével szomorú aktualitással bír: Túllépve azon, hogy nem beszélhetünk sikerről ha egy termék nem sikeres
a piacon, és egy termék sikertelensége kapcsán nem szerencsés másokra mutogatni, vagy sebeket nyaldosva nosztalgiázni,
vannak tények, amelyekről hajlamosak vagyunk *nem tudomást  venni*.

Volt egyszer egy Nokia, amit már korábban is divat volt temetni, és volt annak egy N9-es modellje. Volt egy iPhone, amit
divat volt isteníteni és forradalmi készülékként emlegetni. Ezzel kapcsolatosan nem szeretnék állást foglalni, csak néhány
gondolatot hoznék ide:

- Az iPhone, bár a nevében telefon, sosem kívánt telefon lenni. Az iPhone egy *mobil eszköz*, egy kisméretű számítógép,
amivel akár még telefonálni is lehet. Ugyanúgy, ahogy minden Android device. Ezeket okostelefonoknak hívjuk magyarul, de
valójában mini számítógépek, és mint telefonok sokszor nem állják meg a helyüket. A Nokia N9 elsősorban telefon, én azt 
mondanám, hogy a Nokia N9 _az okos telefon_. Az N9-en nincsenek desktopok, nincsenek widgetek. Három képernyő van: a telepített
programok, az éppen futó programok és az értesítések.

- Az iPhone felhasználói felülete gyakorlatilag a számítógép kezelését próbálta meg átültetni egy miniatűr eszközre, a Nokia 
 N9 ellenben egy könnyen, intuitív módon használható telefon kívánt lenni. Nincs olyan, hogy *fő képernyő*, ahová egy gombbal
 feltétlenül vissza kell tudni menni, csak egy jobbra vagy balra húzás az alkalmazáson és a telepített alkalmazások, vagy
 az értesítési felület jelenik meg.
 Az Apple által megálmodott iOS felületét intuitívnak szokás mondani. A Nokia N9 felülete a Swipe megoldással az. Az iPhone-é nem.
 
A piac és a körülmények - döntés a Windos Phone platform mellett - sajnos nem tették lehetővé, hogy ezt az utat is megismerje
a közönség. A Nokia N9 megmaradt a kevesek rétegtelefonjának, egy olyan eszköznek, ami igazán sosem készült el: Az előlapi
kamera, amit a Google Talk plugin kezel csak, az előlapi visszajelző pötty, amit senki nem tud használni, csak töltéskor
villog fehéren, a beépített NFC amit csak megosztásra használhatunk, fizetésre nem, mind mind olyan dolog, ami azt vetíti
előre, hogy mi *lehetett volna*...
Sajnos az üres alkalmazásbolt, a 2 év után össze-össze omló szoftver azt mutatja viszont, hogy *mi lett*. Ezért mondom,
hogy sem hitvitáknak, sem sebek nyalogatásának nincs értelme. A piacnak vannak törvényei. Ilyen törvény az is, hogy a Nokia
N9 hiába lehetne jobb készülék és jobb felhasználói élmény, mint az iPhone, nem lett az, és ma már lassan a feledés homályába
veszik. Nekünk, akik még birtokolnak egy-egy ilyen készüléket, örök etalon marad a gördülékeny használhatósága, a megoldásai.
Vagyunk egy páran, akik tudjuk, hogy a napokig tartó sorbanállás után nincs az a katarzis, mint egy egyszerű napi használat
miatt, legfeljebb a hit miatt.

[article]:  http://www.theverge.com/2014/9/22/6826051/nokia-saw-the-future-but-couldnt-build-it